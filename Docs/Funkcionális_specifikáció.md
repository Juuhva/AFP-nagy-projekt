# Funkcionális Specifikáció

## 1. Jelenlegi helyzet leírása

Napjainkban számos könyves weboldal és webshop elavulttá vált: sok esetben rendszerezetlenek és nehezen átláthatók a felhasználók számára. Az érdeklődés egyre inkább a modern, letisztult, és könnyen kezelhető felületek felé fordul, miközben a régebbi webshopokat gyakran elhanyagolják, és nem fejlesztik tovább. Emiatt ezek az oldalak egyre kevésbé képesek versenyképesen részt venni az online kereskedelemben, és annak ellenére, hogy egykor megbízhatónak számítottak, nehezen tartják meg a közönségüket. Az elmúlt években az ilyen webshopok és kínálatuk iránti érdeklődés érezhetően csökkent, ami hatással van a bevételeikre, valamint a könyvek kiadására és nyomtatására. A régi oldalak modernizálása azonban várhatóan lendületet adna a forgalmuknak, és ez a helyzet kiváló lehetőséget nyújt a könyves weboldalak és webshopok számára, hogy újraépítsék kapcsolatukat az olvasóközönséggel, és fokozzák a könyvek iránti érdeklődést. Ugyanakkor fontos, hogy a közönség igényeinek változását folyamatosan figyelemmel kísérjék, és ezekhez igazodva alakítsák weboldalaikat. Az elavult webshopok számára az alkalmazkodás kulcsfontosságú, hiszen az új technológiák és trendek bevezetésével képesek lehetnek megőrizni versenyképességüket és fennmaradásukat az online piacon.

## 2. Vágyálom rendszer 

Célunk egy olyan könyves webshop létrehozása, amely a különböző kiadók általi köteteket egy helyről beszerezhetővé, megvásárolhatóvá tegye, illetve amely könnyen kezelhető, áttekinthető felületet biztosít a vásárlóknak. A kínálatban szereplő termékek kimagasó minőségűek, a gondos csomagolásuk miatt pedig sérülésmentesen érkezhetnek meg vásárlóinkhoz.
Az oldal megjelenése és stílusa modern és letisztult, a felületen könnyen el lehet igazodni. A vásárlók által egy közösséget is kialakíthatunk, ahol az olvasók leírhatják és megoszthatják a véleményüket az adott könyvről. A felhasználókak lehetőséget nyújtunk arra, hogy kedvenc köteteik mellé beszerezhessék az általuk kedvelt könyves termékeiket, mint például a bögre és a vászontáska, amiken közkedvelt idézetek szerepelhetnek könyvekből.
A regisztrált felhasználók személyre szabhatják profilukat, illetve megrendeléseiket nyomon tudják követni. Az előrendelt könyvek megjelenéséről azonnal értesítést kaphatnak, illetve az akciókról is.

## 3. Jelenlegi üzleti folyamatok modellje

A könyves tartalommal szolgáló oldalak vagy webáruházak különleges piaci réteget szolgálnak ki. Ezen webshopok általában különféle kiadók által vannak fenntartva, így a vásárlónak több oldalról szükséges rendelnie abban az esetben, ha az általa megvásárolni kívánt könyveket más és más kiadók forgalmazzák.

A könyves webshopok napjainkban igazán különleges helyet foglalnak el az online vásárlás és piac világában, ennek okai:

- Célcsoport: A könyves webshopok azokat a vásárlókat célozzák első sorban, akik érdeklődnek a könyvek iránt, szeretnek olvasni vagy akár érdekeltek a friss megjelenésű könyvek iránt.
- Könyves termékek: Különféle könyvek mellett lehetőség van olyan termékek vásárlására is, amik könyvekhez kapcsolódhatnak. Ilyen például vászontáska vagy bögre, amin egy kedvelt idézet szerepel.
- Akciók és raktárvásár: A közeli megjelenésű kötetek akciósan előrendelhetőek, ez addig él, amíg meg nem jelenik országosan az adott könyv. A raktárvásár elindulásától a készlet erejéig különféle kedvezmények várják a vásárlókat, akár kisebb szépséghibás kötetek is beszerezhetőek kedvező áron.

Piaci szerep:

- Piachelyzet: A könyveket forgalmazó webshopok napjainkban sokak által látogatottak, közkedvelt az olvasni vágyók körében.
- Vásárlás: Lehetővé teszik ezek az áruházak, hogy olyan könyveket vásárolhassunk, amik évekkel korábban megjelentek vagy akár még csak a közeljövőben van a megjelenésük.
- Egyszerűség: A webshopon könnyen el lehet igazodni, az ajándéktárgyakon kívül csak könyveket értékesít.
- Vásárlói közösség: A webshop egyben egy közösségi felület is, ahol a vásárlók leírhatják a véleményüket a megjelent könyvekkel kapcsolatban, akár ezzel is bíztatva könyvmoly társukat a kötet beszerzésére. 

## 4. Igényelt üzleti folyamatok modellje

A főbb igényelt üzleti folyamatok a következők:
- Felhasználói regisztráció és profilkezelés: A felhasználók létrehozhatnak egyedi profilokat, amelyekhez személyre szabott ajánlások, korábbi vásárlások, rendeléskövetési lehetőségek és értesítések kapcsolódnak.
- Termékkínálat böngészése és szűrési lehetőségek: A könyveket kategóriák, szerzők, kiadók és egyéb jellemzők szerint lehet böngészni és szűrni, hogy a vásárlók gyorsan megtalálhassák a keresett köteteket.
- Vásárlási folyamat: A vásárlók hozzáadhatják a termékeket a kosárhoz, ahol a vásárlás előtt még egyszer ellenőrizhetik a tételeket, majd elvégezhetik a fizetési tranzakciót.
- Rendeléskövetés és ügyfélszolgálat: Az egyes megrendelések aktuális státusza követhető a webshopon, és szükség esetén az ügyfélszolgálattal is fel lehet venni a kapcsolatot problémák vagy kérdések megoldására.
- Értékelési és közösségi funkciók: A felhasználók véleményt írhatnak a megvásárolt könyvekről, ami támogatja a közösségi élményt, és segít másoknak a vásárlási döntésben.

Az üzleti folyamatok kialakításának célja egy hatékony, felhasználóbarát webshop megteremtése, amely biztosítja a könyvek gyors, kényelmes elérését, miközben folyamatosan reagál a vásárlói igényekre és trendekre.

### Modell 


## 5. Követelménylista

| ID | Modul | Név | Kifejtés |
| :---: | --- | --- | --- |
| K1  | Weboldal | Főoldal  | Webshop főoldalának dizájnja. |
| K2  | Weboldal | Kínálat  | Webshopon kínált termékek közötti böngészés. |
| K3  | Weboldal | Felhasználó  | Regisztrációs és bejelentkező felület. |
| K4  | Weboldal | Profil  | A már regisztrált felhasználó profiljának megtekintése. |
| K5  | Weboldal | Kosár | A felhasználó itt látja illetve tudja ellenőrizni hogy mit szeretne vásárolni |
| K6  | Rendelés | Kosár tartalma | Itt látja a felhasználó a kosár tartalmát, illetve ezen a helyen tudja beaktiválni kuponját |
| K6  | Felhasználókezelés | Regisztráció  | Egy felhasználó létrehozása. |
| K7  | Felhasználókezelés | Bejelentkezés  | Egy már létrejött felhasználó bejelentkeztetése. |
| K8  | Felhasználókezelés | Profilkezelés  | Egy már létrejött felhasználó profiljának szerkesztése. |
| K9  | Keresőfunkció | Szűrés  | Egy termék bizonyos tulajdonságaira való szűrés, a gyorsabb és hatékonyabb keresés érdekében. |
| K10  | Kínálat | Értékelés | Visszajelzés az adott termékről és szerzőröl. |
| K11  | Kínálat | Termékleírás | Egy adott termékről kép, leírás(főszöveg, kategóriái, címkék, szerző, fordító, megjelenés, oldalszám, ISBN, termékelérhetőség, ára).
| K12  | Ügyintézés | Ügyfélszolgálat | Probléma esetén segítséget nyújtunk telefonon, illetve el lehet érni minket e-mailen. |
| K13  | Ügyintézés | Rendeléskövetés | Egy adott termék megvásárlása után való állapotkövetés. |
| K14  | Használati útmutató | GYIK | Gyakori kérdések a webshop működésével kapcsolatban. |

## 6. Használati esetek

1. Vásárlás: A felhasználó kiválasztja az általa megvásárolni kívánt terméket vagy termékeket, elindítja a fizetési tranzakciót és amint végrehajtódott, megtörtént a vásárlás. A megrendelését pedig nyomon követheti.
2. Kapcsolattartás: A felhasználók első sorban a könyvekre tudnak csak véleményezést írni, amivel segíthetnek egy másik vásárlónak eldönteni a kötet megvételét. A felhasználók bármilyen probléma vagy kérdés esetén kapcsolatba tudnak lépni az ügyfélszolgálattal email-en keresztül.

## 7. Megfeleltetés, hogyan fedik le a használati eseteket a követelményeket


## 8. Képernyőtervek


## 9. Forgatókönyvek


## 10. Funkció - követelmény megfeleltetése


## 11. Fogalomtár

- Webshop: Olyan online platform, amely könyvek és hozzájuk kapcsolódó ajándéktárgyak vásárlására szolgál.
- Felhasználói profil: Egyéni fiók, amelyen keresztül a vásárlók elérhetik és szerkeszthetik személyes adataikat, nyomon követhetik rendeléseiket, és megtekinthetik a korábbi vásárlásaikat.
- Kosár: Az a virtuális hely, ahol a felhasználó a vásárlás során összegyűjti a kiválasztott könyveket és termékeket, mielőtt véglegesíti a vásárlást.
- Regisztráció: A webshop felhasználói számára fiók létrehozásának folyamata, amely magában foglalja az e-mail cím és egy jelszó megadását, valamint egyéb alapvető információkat.
- Rendeléskövetés: Funkció, amely lehetővé teszi a vásárlóknak, hogy nyomon kövessék rendeléseik státuszát, a feldolgozástól a kézbesítésig.
- Értékelés: A vásárlók visszajelzése a termékekről, amely megjelenik a termékoldalon, és segíti a többi vásárlót a választásban.
- Ügyfélszolgálat: Támogatási szolgáltatás, amelyen keresztül a vásárlók kérdéseket tehetnek fel, vagy segítséget kérhetnek problémáik megoldásához.
- Szűrés: Keresési funkció, amely segít a felhasználóknak az oldal kínálatában való böngészés során különféle kritériumok alapján szűkíteni a találatokat (pl. szerző, kiadó, műfaj).
- Előrendelés: Olyan funkció, amely lehetővé teszi a vásárlók számára, hogy megvásároljanak egy könyvet a megjelenése előtt, kedvezményes áron.
- Akciók: Időszakos kedvezmények a kínálatban szereplő könyvekre és ajándéktárgyakra, amelyek célja a vásárlói érdeklődés fokozása.
