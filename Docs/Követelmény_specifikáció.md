# Követelmény specifikáció

## 1. Áttekintés

Ez a dokumentum a könyv-webshopunk fejlesztéséhez készült követelményspecifikációt tartalmazza. Felméréseink szerint a felhasználók a hagyományos webshopokat elavultnak és nehezen használhatónak találják. Célunk, hogy egy letisztult, átlátható felületet biztosítsunk, és emellett antik és ritka kiadványokkal is kedvezzünk a könyvrajongóknak.

Fejlesztésünk fő célja a kiváló felhasználói élmény, amit egyszerű navigációval és széles körű keresési lehetőségekkel kívánunk elérni. Fontos, hogy vásárlóink könnyen és gyorsan megtalálhassák, majd megvásárolhassák a keresett könyveket. A rendszer emellett közösségi funkciókat is kínál, például értékelési és véleményezési lehetőségeket, amelyek elősegítik az olvasói közösség építését és erősítik a közösségi élményt. A webshop továbbá egy másodlagos piacot is biztosít, ahol az olvasók használt könyveiket eladhatják vagy cserélhetik.

## 2. Jelenlegi helyzet

Napjainkban rengeteg könyves weboldal és webshop elavulttá vált, gyakran rendszerezetlenek és átláthatatlanok a felhasználók számára. Egyre növekszik az érdeklődés a modern és letisztult stílus iránt, nagy a kereslet az áttekinthető és tiszta weblapok iránt. Az elavult webshopokat gyakran elhanyagolják, nem fejlesztik őket tovább, azonban számos potenciál rejlik bennük. Ezek az oldalak egyre kevesebb mértékben vesznek részt az online kereskedelemben, hiába voltak megbízhatóak, nehezen tudják megtartani a célközönségüket, ami különösen kulcsfontosságú ezen a területen. Az elmúlt években tapasztalt jelentősen csökkenő érdeklődés ezen webshopok, illetve a könyveik iránt nagy mértékben befolyásolja jövedelmét, illetve további könyvek nyomtatását és kiadását. Az elavult oldalak felfrissítése várhatóan megnövelné a webshopok forgalmát. A jelenlegi helyzet kiváló lehetőséget biztosít a könyves tartalmakkal foglalkozó weboldalaknak és webshopoknak, ezzel kiszolgálva az érdeklődő közönséget, és fellendítve a könyvek iránti stagnáló érdeklődést. Ugyanakkor figyelemmel kell kísérniük a közönségük igényeinek változását és ezt szemmel tartva fejleszteni az oldalaikat. Összességében az elavult webshopoknak folyamatosan alkalmazkodniuk kell az üzleti környezet változásaihoz, hogy fennmaradhassanak, illetve ki kell használniuk az újabbnál újabb technológiákat és trendeket.


## 3. Vágyálom rendszer

A vágyálom rendszer olyan modern és intuitív platformot biztosít, amely lehetővé teszi a felhasználóknak, hogy gyorsan és könnyedén böngésszenek, keresgéljenek és vásároljanak a webshopban. Az alábbi főbb jellemzők biztosítják a vásárlók számára az optimális élményt:    
-Felhasználóbarát és letisztult design: Minimalista és könnyen navigálható felület -amely modern vizuális élményt nyújt. 
-Közösségi élmény támogatása: A vásárlók értékeléseket, véleményeket oszthatnak meg, ezzel közösségi térként is szolgál a webshop.
-Széles körű kínálat: A webshop különféle műfajokat és kiadókat kínál, beleértve új és antik könyveket is, valamint limitált és díszkiadásokat. 
-Személyre szabott ajánlások: Az oldal az olvasók korábbi vásárlásai és érdeklődési körei alapján egyéni könyvajánlásokat jelenít meg, hogy új szerzőket és műveket fedezhessenek fel. 
-Mobilbarát kialakítás: Teljes funkcionalitással rendelkezik mobilon és tableten is, így bárhol könnyen elérhető.
-Kereső és szűrő opciók: Hatékony keresőmotor és szűrési lehetőségek segítik a vásárlókat a könnyebb és gyorsabb böngészésben.
    
## 4. Jelenlegi üzleti folyamatok modellje

A könyveket értékesítő weboldalak manapság egy speciális és egyedi piaci szegmenst képviselnek az online térben. Ezek az oldalak általában olyan kiadványokat kínálnak, amelyek különleges irodalmi élményt nyújtanak, az olvasók figyelmét felkeltik, és a könyvek szeretetére építenek. A könyves webáruházak célcsoportját olyan olvasók és gyűjtők alkotják, akik érdeklődnek az irodalom különböző műfajai iránt, vagy éppen ritka, gyűjtői darabokat keresnek. Ezek a webshopok gyakran széles választékot kínálnak, beleértve a legújabb kiadásokat, klasszikus műveket és akár használt, antik könyveket is. Egyes oldalak személyre szabott, tematikus könyvcsomagokat állítanak össze, így az olvasó igényeihez és ízléséhez igazodva segítenek felfedezni új szerzőket és műveket. Fontos kiemelni, hogy a könyves webshopok nem csupán a könyvek egyszerű eladását célozzák meg, hanem közösségi élményt is nyújtanak. Az olvasók itt véleményt cserélhetnek, könyvajánlókat írhatnak, és megoszthatják olvasási élményeiket. Ezen kívül lehetőség van arra is, hogy az olvasók eladják használt vagy ritka könyveiket, így a weboldal egy másodlagos piac szerepét is betölti. Az ilyen oldalak sokszínű kínálata, amely magában foglalja az új és használt könyveket egyaránt, sokak számára vonzóvá teszi azokat. Összességében elmondható, hogy a könyveket árusító webáruházak releváns szerepet töltenek be a mai piacon, lehetőséget biztosítva mind az új könyvek vásárlására, mind pedig a használt könyvek értékesítésére. Az olvasók és gyűjtők számára ezek az oldalak gazdag választékot kínálnak, és egyben közösségi élményt is nyújtanak, ahol az irodalom szeretete összeköti a vásárlókat.

## 5. Igényelt üzleti folyamatok modellje

Egy olyan webshop létrehozása, amely alkalmas arra, hogy a vásárlók megvehessék az újabb, akár friss megjelenésű könyveket. Letisztult, modern stílusban, hogy a vásárlóknak átlátható legyen a megjelenő oldal, és könnyen eligazodhassanak a webshopban.
A kínálatban nem csak egyetlen kiadó által kiadott könyv található meg, szinte bármelyik kiadó könyvét megvehetik, akár az eredeti nyelvű kötetet is. Ez a megoldás nagyban megkönnyíti a vásárlók helyzetét, mivel nem kell különböző helyekről beszerezniük az általuk választott könyveket, megtehetik egyetlen webshopon.
A webshopban szereplő termékeket rendszeresen frissítik, mivel a könyves piac folyamatosan újabb könyvekkel bővül. Napjainkban felkapottá vált az éldekorált kiadás is, így a kiadók akár utánnyomtathatják a korábban kiadott, esetleg elfogyott köteteiket.
A webshop ugyanarra a sémára épül, mint a már megszokott webáruházak, a felhasználó kedve szerint tud válogatni a különféle kiadók könyvei között. A weboldal tulajdonságai tartalmazzák:

- Regisztráció
- Bejelentkezés
- Könyvek vásárlása
- Könyvekre való szűrés
- Termékleírások és képek
- Könyvek értékelése
- Rendeléskezelés és ügyfélszolgálat
- Hatékony keresőfunkció
- Rendeléskövetés


## 6. Követelménylista

| ID | Modul | Név | Kifejtés |
| :---: | --- | --- | --- |
| K1  | Weboldal | Főoldal  | Webshop főoldalának dizájnja. |
| K2  | Weboldal | Kínálat  | Webshopon kínált termékek közötti böngészés. |
| K3  | Weboldal | Felhasználó  | Regisztrációs és bejelentkező felület. |
| K4  | Weboldal | Profil  | A már regisztrált felhasználó profiljának megtekintése. |
| K5  | Weboldal | Kosár | A felhasználó itt látja illetve tudja ellenőrizni hogy mit szeretne vásárolni |
| K6  | Rendelés | Kosár tartalma | Itt látja a felhasználó a kosár tartalmát, illetve ezen a helyen tudja beaktiválni kuponját |
| K6  | Felhasználókezelés | Regisztráció  | Egy felhasználó létrehozása. |
| K7  | Felhasználókezelés | Bejelentkezés  | Egy már létrejött felhasználó bejelentkeztetése. |
| K8  | Felhasználókezelés | Profilkezelés  | Egy már létrejött felhasználó profiljának szerkesztése. |
| K9  | Keresőfunkció | Szűrés  | Egy termék bizonyos tulajdonságaira való szűrés, a gyorsabb és hatékonyabb keresés érdekében. |
| K10  | Kínálat | Értékelés | Visszajelzés az adott termékről és szerzőröl. |
| K11  | Kínálat | Termékleírás | Egy adott termékről kép, leírás(főszöveg, kategóriái, címkék, szerző, fordító, megjelenés, oldalszám, ISBN, termékelérhetőség, ára).
| K12  | Ügyintézés | Ügyfélszolgálat | Probléma esetén segítséget nyújtunk telefonon, illetve el lehet érni minket e-mailen. |
| K13  | Ügyintézés | Rendeléskövetés | Egy adott termék megvásárlása után való állapotkövetés. |
| K14  | Használati útmutató | GYIK | Gyakori kérdések a webshop működésével kapcsolatban. |

## 7. Fogalomtár

-Webshop: Olyan online áruház, amely termékek széles választékát kínálja megvásárlásra, jelen esetben könyveket.
-Felhasználói profil: Egyéni fiók, ahol a vásárlók személyes adatai, rendelési előzményei és kedvencei találhatók.
-Keresőfunkció: Olyan funkció, amely lehetővé teszi, hogy a vásárlók kulcsszavak alapján keresgéljenek a webshopban.
-Kosár: A virtuális tároló, amelybe a vásárlók összegyűjthetik azokat a könyveket, amelyeket meg kívánnak vásárolni.
-Termékleírás: A webshopon megjelenő termékek részletes bemutatása, beleértve a főbb információkat, például a szerzőt, kiadót, oldalszámot, ISBN-számot, árat és elérhetőséget.
-Értékelés: A vásárlók által adott visszajelzés a megvásárolt termékekről, amely segíthet más felhasználóknak a választásban.
-Rendeléskövetés: Funkció, amely lehetőséget ad a felhasználónak, hogy nyomon kövesse a rendelésének státuszát.
-Közösségi élmény: A webshop olyan funkciókat kínál, ahol a vásárlók megoszthatják véleményeiket, és kapcsolatba léphetnek más könyvszerető felhasználókkal.
